# Goed geïnformeerd kiezen

## Wat weet ik over (meedoen aan) klinische studies?
Onderstaand ziet u  13 verschillende stellingen, deze kunt u met waar of niet waar beantwoorden. U kunt hier controleren of u voorafgaande informatie begrepen hebt. Mocht u  na het doorlopen van deze stellingen nog vragen hebben,  kunt u deze meenemen in uw gesprek met uw arts of de  Trialpoli .

[waar/niet waar vragen met na het antwoord geven een korte uitleg]
1.	Als ik deelneem aan en studie moet ik in iedere situatie vaker naar  het ziekenhuis komen. 
(niet waar) 
De medewerker van de trialpoli zal u informeren over de tijdsverplichtingen als u besluit om deel te nemen aan de trial. Dit verschilt per trial en kan vaak meer bezoeken dan gebruikelijk aan het ziekenhuis betekenen.


2.	De bedenktijd is minimaal 3 dagen, ik moet deze 3 dagen volledig gebruiken. 
(niet waar)
U krijgt voldoende tijd om te bedenken of u wilt meedoen. U hoeft (in de meeste gevallen) niet meteen te beslissen. U kunt de informatie eerst (thuis) te bekijken. Als u vindt dat u voldoende bedenktijd heeft gehad mag u uw keuze kenbaar maken


3.	Omdat ik geloot heb voor de standaardbehandeling, doe ik niet mee aan de studie? 
(niet waar)
Als u toestemming heeft gegeven voor deelname aan een studie dan neemt u ongeacht de uitslag van de loting deel aan de studie. Ondanks dat u niet de nieuwe behandeling krijgt, zijn alle andere handelingen (zoals vragenlijsten of follow up- momenten) voor alle proefpersonen gelijk.


4.	Ik kan niet eerder stoppen met deelname aan een studie? 
(niet waar)
Deelname is vrijwillig en u mag altijd stoppen, voor én tijdens de studie. Soms kunt u niet meteen stoppen omdat dit ongezond of riskant is. Hiervoor is misschien medische begeleiding nodig. Als u wilt stoppen neemt u contact op met een medewerker van de trialpoli.


5.	Deelname aan wetenschappelijk onderzoek is gevaarlijk. 
(niet waar) 
Bij het doen van onderzoek staat het welzijn van de deelnemers centraal. Om iemand te beschermen en goede resultaten te kunnen boeken, wordt mensgebonden onderzoek uitgevoerd onder strikt wetenschappelijke en ethische voorwaarden. Voor de veiligheid moet ieder protocol eerst worden goedgekeurd door de medisch-ethische toetsingscommissie (METC). Deze commissie beoordeelt het protocol aan de hand van strenge maatstaven om er zeker van te zijn dat de patiënt niet blootgesteld zal worden aan grote en onethische risico's.


6.	In fase I onderzoek wordt een nieuwe stof voor het eerst toegepast op mensen. 
(waar)
Als uit uitvoerig laboratoriumonderzoek blijkt dat een nieuwe behandeling werkzaam is bij proefdieren, dan volgt de stap om deze voor het eerst bij mensen toe te passen.


7.	Fase III onderzoek kunnen uitwijzen dat een nieuwe behandeling effectief is. 
(waar)
Uit fase III onderzoek blijkt of de nieuwe behandeling inderdaad beter is dan de standaardbehandeling. Op grond van de resultaten van de voorgaande fasen van onderzoek mag men verwachten dat de nieuwe behandeling in ieder geval niet slechter zal zijn dan de standaardbehandeling.


8.	Doordat ik mee doe aan wetenschappelijk onderzoek krijg ik meer, uitgebreidere informatie . 
(waar) 
Voordat u kun besluiten of u wilt mee doen aan een onderzoek, krijgt u uitgebreide informatie over mogelijke consequenties, zodat u kunt kiezen op basis van informatie.


9.	Het doel van fase II onderzoek is om na te gaan of de nieuwe middel  werkt. 
(waar)
Het resultaat van fase II onderzoek kan zijn dat de nieuwe behandeling bij een kleine groep mensen een kans op verbetering biedt. Als het lijkt tot een verbetering te leiden, wordt het middel in fase III onderzoek bij meer mensen toegepast.


10.	Alleen mensen die niet meer te behandelen zijn, kunnen meedoen aan een onderzoek. 
(niet waar) 
Fase I onderzoeken naar nieuwe kankermedicijnen worden alleen uitgevoerd met patiënten die niet meer geholpen kunnen worden door andere, bekende behandelingen. In fase III en IV onderzoeken doen patiënten mee die ook nog op een andere manier behandeld kunnen worden.


11.	Deelname aan een onderzoek is alleen geschikt voor jonge patiënten. 
(niet waar)
Iemand moet voldoen aan de voorwaarden (inclusiecriteria) voor deelname aan het onderzoek. Leeftijd kan een belangrijk criterium zijn. Het is echter niet zo dat alleen jongen mensen mogen deelnemen. Bij veel onderzoeken is de maximale leeftijd voor deelname rond de 70. 


12.	Als iemand aan de voorwaarden voldoet om mee te mogen doen aan een onderzoek, beslist uiteindelijk de behandelend arts of iemand daadwerkelijk mee mag doen. 
(niet waar)
De patiënt beslist altijd zelf of hij mee wil doen aan een onderzoek. Deelname is geheel vrijwillig. Iemand wordt dus nooit verplicht door een arts of andere zorgverlener om mee te doen. Een patiënt maakt pas een keuze, als hij goed geïnformeerd is en zeker weet dat hij dat wil.


13.	De nieuwe behandeling is altijd beter. 
(niet waar)
Wanneer een arts vraagt mee te doen aan wetenschappelijk onderzoek, betekent dit niet dat hij verwacht dat de mogelijk nieuwe behandeling betere vooruitzichten biedt. Dat is ook niet het geval als iemand het verzoek krijgt deel te nemen aan een fase III onderzoek. Voorafgaand onderzoek gaf aanwijzingen dat de nieuwe behandeling zou kunnen werken, maar niemand weet dan nog of deze nieuwe behandeling daadwerkelijk beter is dan de standaardbehandeling.



