**Deelnemen aan klinische trials bij Maastro**

**Hoe kan ik meedoen aan een klinische trial?**

In de onderstaand video wordt er uitgelegd wat er allemaal aan orde komt tijdens een intake gesprek met uw arts. (video toevoegen)

Wanneer u in aamerking komt voor deelname aan een klinische trial zult u na het intake gesprek met uw arts in contact komen met de Trialpoli van Maastro.
Maastro maakt gebruik van de Trialpoli voor het zorgvuldig en uitgebreid informeren van mogelijke deelnemers over de inhoud van een studie. Een medewerker van de Trialpoli zal u alles vertellen wat deelname aan het onderzoek inhoudt en wat u allemaal kunt verwachten als u zou meedoen aan een onderzoek. 

**Is deelname aan een klinische trial vrijwillig? **

Ja, voordat u toestemming geeft voor een deelname aan een klinische trial, wordt u voorafgaand aan de trial uitgebreid geïnformeerd door uw arts, en krijgt u aanvullende informatie van een medewerker van de trialpoli. Dit is een belangrijk proces dat ervoor zorgt dat u als patiënt begrijpt waaraan u gaat deelnemen, maar ook dat uw deelname op vrijwillige basis is.   
Dit proces gaat ook door tijdens de klinische trial, bijv. als er nieuwe bevindingen zijn of nieuwe risico’s. U kunt op elk moment aangeven te willen stoppen met de trial.

**Ben ik geschikt voor deelname aan een klinische trial? **

Het is niet altijd mogelijk om aan een studie deel te nemen, zelfs als u dit wenst. Als onderzoekers klinische studies opzetten, hebben zij gewoonlijk een serie strenge regels die hen helpen bij het kiezen van deelnemers. Als patiënten te ziek zijn kan het mogelijk zijn dat de behandeling niet veilig kan worden gegeven uit vrees voor bijwerkingen.
U kunt misschien niet in aanmerking komen om deel te nemen aan het onderzoek, als:
•	uw algemene gezondheid niet goed genoeg is 
•	u een eerdere behandeling voor uw kanker heeft gehad die van invloed kan zijn op de resultaten van het onderzoek
•	u andere ziekten heeft (bijv. diabetes mellitus of auto-immuunziekten), waardoor u waarschijnlijk meer kans op bijwerkingen heeft, of die van invloed kunnen zijn op de resultaten van het onderzoek
•	u een andere vorm van kanker in het verleden hebt gehad
Tijdens de “screening” periode zal het team een aantal testen uitvoeren om zeker te zijn dat u voldoet aan alle studiecriteria. Soms kunnen uit deze testen nieuwe resultaten voortkomen waaruit blijkt dat u niet langer in aanmerking komt voor het onderzoek.
Als blijkt dat u niet kunt deelnemen, zal uw arts of een medewerker van de trialpoli u vertellen waarom.

**Hoe ben ik verzekerd?**

De artsen/onderzoekers sluiten een verzekering voor u af. Deze verzekering vergoedt schade als gevolg van deelname aan het onderzoek. Voor de verzekering gelden een aantal uitsluitingen.  De verzekering moet voldoen aan de eisen die in de wet aan wetenschappelijk medisch onderzoek (WMO) worden gesteld in het besluit “verplichte verzekering bij WMO”. Meer informatie over deze verzekering kunt u in de patiënten-informatie vinden die de medewerker van de trialpoli u zal geven.

**Wat gebeurt er met de resultaten van een klinische trial?**

Aan het einde van de klinische trial worden de resultaten geanalyseerd en gepresenteerd in wetenschappelijke bijeenkomsten en wetenschappelijke tijdschriften. Als u als patiënt/ proefpersoon meer wilt weten over de resultaten, kunt u hiernaar vragen bij de medewerkers van de trialpoli. Zij kunnen u meer informatie geven.
